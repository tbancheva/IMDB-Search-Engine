# Internet Movie Database search engine

IMDb (или Internet Movie Database) представлява онлайн база данни за филми, сериали,
актьори и други. IMDb е най-големият сайт за въпросната тематика, като в него се
съхраняват над 2 милиона статии за филми и телевизионни сериали. Съществува
публичен програмен интерфейс (API), чрез който тези данни могат да бъдат достъпвани
(безплатно до 1000 заявки на ден). Този интерфейс се нарича OMDb API и за целта на този
курсов проект ще използваме него.
Да се имплементира клиент-сървър приложение, което предоставя функционалности за
търсене в IMDb посредством OMDb API-то.

### **IMDb Server**
* Да се имплементира многонишков сървър, който слуша на определен порт за
връзки от клиентите.
* Сървърът получава команди от клиентите и връща подходящ резултат.
* Сървърът извлича необходимите му данни от OMDb API-то по HTTP и запазва
(кешира) резултата в локалната файлова система. Например, при получаване на
командата get-movie Titanic, сървърът прави HTTP GET заявка към
http://www.omdbapi.com/?t=Titanic (OMDb API-то) и получава HTTP response със
статус код 200 и с тяло следния JSON:


{
"Title": "Titanic",
"Year": "1997",
"Rated": "PG-13",
…
}

Сървърът записва получения JSON във файл на локалната файлова система, като
създава нов файл за всеки филм.
* При получаване на заявка, сървърът първо трябва да провери дали в кеша вече
съществува файл с подаденото име за филм и ако е така, директно да върне
съдържанието на файла, вместо да направи нова заявка към OMDb.

### **IMDb Client**
* Клиентът осъществява връзка с IMDb Server на определен порт (напр. 4444), чете
команди от стандартния вход и ги изпраща на сървъра.
* Да се имплементира команда get-movie <movie_name> --fields=[field_1,
field_2], която принтира подадените полета (fields) на филма с даденото
заглавие (<movie_name>) в четим формат (например като JSON). Параметърът
fields не е задължителен и може да липсва. При липсващ филм с подаденото
заглавие, да се изведе подходящо съобщение за грешка.
* Да се имплементира команда get-movies --order=[asc|desc] --
genres=[genre_1, genre_2] --actors=[actor_1, actor_2]. Параметрите
order и genre не са задължителни и могат да липсват, или може да се подаде и
само един от тях.
  * order – указва реда, в който филмите трябва да бъдат сортирани по полето
imdbRating.
  * genres – филтрира филмите по подадените жанрове.
  * actors – филтрира филмите по подадените актьори.
* Да се имплементира команда get-tv-series <name> --season=<value>,
която принтира епизодите на сериал за подадения сезон.
* Да се имплементира команда get-movie-poster <name>, която сваля
изображението от полето Poster за подадения филм в локалната файлова
система на сървъра, след което файлът с изображението се трансферира до
клиента.
